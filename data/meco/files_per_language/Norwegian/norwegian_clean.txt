I eldgamle romanske religioner og myter regnes Janus som guden for passasjer og porter.
Han har en dobbel karakter og avbildes ofte med to ansikt, fordi han kan se inn i fremtiden og fortiden.
Janus styrte starten og slutten av konflikter, og derav fred og krig.
Dører til tempelet hans var åpen under krigstider og lukket under fredstider.
Som portenes gud ble han også sett på som en som kunne gå inn og ut av husenes dører.
Janus symboliserte ofte endringer og overganger, som for eksempel fremgangen fra en tilstand til en annen, fra en visjon til en annen, og fra de unges vekst inn i voksen alder.
Derfor var også Janus en gud som ble tilbedt i begynnelsen av høsting og plantetid, samt ved brylluper, dødsfall og andre begynnelser.
Janus ble aldri tildelt en spesifikk prest, men den mektigste av alle prester utførte hans seremonier.
Janus representerte middelveien mellom barbarisme og sivilisasjon, mellom landlige og urbane steder, og mellom unge og vokse.
De gamle grekerne hadde ingen gud tilsvarende Janus, som romerne hevdet kun var deres.
Våpen med den likeverdig betegnelsene våpenskjold eller våpenmerke, er et kjennetegn som består av en sammensetting av farger (tinkturer) og figurer som vanligvis brukes i tilknytning til en skjoldformet innramming.
Et skjoldmerke kan i tillegg ha én eller flere figurer på eller utenfor skjoldet, slik som kongekronen på Norges riksvåpen, eller kongekrone, våpenkappe og ordenskjede i det norske kongevåpenet.
Våpen som eget fagområde kalles heraldikk.
Våpen er innenfor heraldikken et kjennetegn som føres av en stat, by, en institusjon eller en slekt.
I gamle fyrstevåpen og i slektsvåpen er det mest vanlig at våpenets elementer består av skjold, hjelm, hjelmklede og hjelmtegn, uten andre tilleggsfigurer.
De sentrale heraldiske normer, eller ledende synspunkter i middelalderen og i dag, er at figurer i våpen skal være generelle og abstrakte.
Figurene skal ikke være for steds- og tidsbundne, de skal være egnet til sterk stilisering og et våpen bør helst bare inneholde én eller så få figurer som mulig.
Norden fikk nye våpen etter omkring seksten hundre - tallet og bar ofte en utforming som brøt med middelalderens heraldiske praksis.
I konkurranseidrett beskrives doping som bruk av forbudte prestasjonsfremmende medikamenter av idrettsutøvere.
Begrepet doping brukes mye av organisasjoner som regulerer sportslige konkurranser.
Bruk av medisiner for å prestere bedre anses i stor grad som uetisk, og er derfor forbudt av de fleste internasjonale idrettsorganisasjoner, inkludert Den Internasjonale Olympiske Komité.
Dessuten ser man at idrettsutøvere som iverksetter eksplisitte tiltak for å unngå å bli oppdaget, forverrer det etiske overtrampet med åpenlyst juks og bedrag.
Til tross for mange overskrifter i det siste, er ikke doping et nytt fenomen – det er faktisk like gammelt som idretten selv.
Fra bruk av stoff i eldgamle hestevognløp til nyere kontroverser i baseball og sykling, har populære synspunkt blant idrettsutøvere variert mye gjennom årene.
De siste tiårene har myndigheter og idrettsorganisasjoner forsøkt å strengt regulere bruken av narkotika i idretten.
De viktigste årsakene til dette forbudet er helserisikoen ved prestasjonsfremmende medikamenter, likestilling av muligheter for idrettsutøvere og det positive eksempelet rusfri idrett setter for publikum.
Antidopingmyndigheter har gjentatte ganger understreket at bruk av prestasjonsfremmende medikamenter er i strid med idrettens ånd".
Pungulv var det største, kjente kjøttetende pungdyret i moderne tid.
Pungulv lignet en hund eller en hyene, men den hadde et lendeparti som klart skilte den fra canidene. Den er ofte kjent som den Tasmaniske tigeren, på grunn av den stripete korsryggen, eller den Tasmanske ulven (på grunn av dens hundeaktige utseende, trekk og egenskaper).
Den kom fra det kontinentale Australia, Tasmania og New Guinea, og døde trolig ut på nittenhundretallet.
Pungulven var ett av bare to pungdyr hvor begge kjønnene hadde pung.
Hannen hadde en pung som beskyttet de ytre forplantningsorganene når han løp gjennom grove kratt.
Pungulven blir beskrevet som et formidabelt rovdyr på grunn av sin evne til å overleve og jakte byttedyr i ekstremt tynt befolket områder.
Pungulven var ekstremt sjelden eller utdødd på det australske fastlandet før den britiske bosetningen av kontinentet, men den overlevde på øya Tasmania.
Intensiv jakt oppmuntret av dusører får vanligvis skylden for utryddelsen, men andre medvirkende faktorer kan ha vært sykdom, innføringen av hunder og menneskelig inngrep i dets habitat.
Til tross for den offisielle klassifiseringen som utdødd, rapporteres observasjoner fortsatt, men ingen er endelig bevist.
Verdens miljødag ble etablert av FN i nitten syttito, og markeres femte juni hvert år for å øke bevisstheten omkring miljøspørsmål blant folket.
Det er FNs miljøprogram som har ansvaret for markering av dagen, og dette gjør de i samarbeid med en ny storby eller land hvert år.
Temaet som belyses henger sammen med miljøproblemer og utfordringer den aktuelle byen eller landet står overfor.
Samtidig blir alle land, byer og lokalsamfunn oppfordret til å markere dagen der de er.
I tjue nitten er hovedtemaet for verdens miljødag luftforurensing, og det er Kina som er vertskap for hovedmarkeringen.
Fokuset skal rettes mot Asias storbyer, som har store problemer med luftforurensning.
Verdens helseorganisasjon melder at det årlig dør syv millioner mennesker som følger av luftforurensning, og tre millioner av disse bor i Asia.
Luftforurensning og klimaendringer er to sider av samme sak, og sammen med blant annet utslipp fra fabrikker, fossilt brennstoff og gasser, bidrar også luftforurensning til global oppvarming.
En monokkel er en type korrigerende linse som før i tiden ble brukt for å kompensere for svakt syn.
Monokkelen er en sirkulær linse som henger i en snor, og blir holdt på plass ved å knipe sammen øyegropen.
Den andre enden av snoren kan festes til brukerens klær for å unngå å miste monokkelen.
På slutten av det nittende århundre ble monokkelen som regel assosiert med velstående menn i overklassen.
Kombinert med en lang frakk og en topphatt fullførte monokkelen bekledningen til en stereotypisk kapitalist på slutten av nitten hundre - tallet.
Monokler var også tilbehør til militære offiserer i denne perioden.
Til tross for monokkelens popularitet på slutten av det nittende århundre, blir den sjeldent brukt i dag.
Dette skyldes i stor grad fremskritt i optometri, som muliggjør bedre måling av brytningsfeil, slik at briller og kontaktlinser kan foreskrives med forskjellige og tilpassede styrker i hvert øye.
Vinsmaking er en sensorisk undersøkelse og evaluering av vin.
Selv om utførelsen av vinsmaking er like eldgammel som produksjonen, er det sakte blitt etablert en mer formalisert metodikk fra senmiddelalderen og frem til i dag.
Moderne, profesjonelle vinsmakere benytter en spesiell terminologi som er i stadig utvikling, og brukes til å beskrive spekteret av opplevde smaker, aromaer og generelle egenskaper ved en vin.
De siste årene har det kommet frem resultater som utfordrer troverdigheten av vinsmaking for vineksperter og forbrukere.
Studier viser for eksempel at folk forventer at en dyrere vin har flere ønskelige egenskaper enn en billigere vin.
Når vinsmakere får en vin som de blir fortalt er dyr, rapporterer de at den faktisk smaker bedre enn den samme vinen når de blir fortalt at den er billig.
Andre studier viser at vinsmakernes vurdering kan påvirkes dersom de kjenner detaljer om vinen, for eksempel geografisk opprinnelse, omdømme eller annen informasjon.
Objektiv vinsmaking forutsetter derfor at vinen blir servert blindt - det vil si uten at smakeren har sett etiketten eller flaskeformen.
Blindtest kan også innebære å servere vinen i ett svart vinglass for å maskere vinens farge.
Appelsinjuice er råsaft som oppstår når en appelsin presses tom for væske.
I Norge, og i en rekke andre land, dominerer industrielt fremstilt juice.
Blant disse skilles det mellom «ferskpresset juice» og juice laget fra konsentrat.
Juice har en beskyttet varebetegnelse i Norge, og merkeforskriftene krever at næringsinnholdet i produkter som betegnes juice, er det samme som i den naturlige fruktsaften.
Konsentrater kan tilsettes samme vannmengde som det som er fjernet, men ut over dette, tillates ingen tilsetningsstoffer i produkter som betegnes som juice.
Dette inkluderer blant annet sukker og konserveringsmidler.
Frukt- og bærprodukter med tilsetningsstoffer eller som ikke har fruktens naturlige og opprinnelige balanse mellom næringsstoffene betegnes som fruktnektar, limonade eller saft.
Siden appelsiner inneholder store mengder vann, bruker mange produsenter i land uten egen appelsinproduksjon å fremstille appelsinjuice fra konsentrat.
Etter innhøsting og pressing trekkes vannet ut av saften, og deretter fryses konsentratet.
Konsentratet tar langt mindre plass, og er dermed mye billigere å frakte.
I produksjonslandet blir konsentratet tint opp og deretter tilsatt like mye vann som ble fjernet før sending.
Birøkt er stell av honningbier for å høste honningen de lager.
De fleste som selger honning har det kun som biinntekt, men noen har det som hovednæring.
Honningproduksjonen er svært avhengig av faktorer som temperatur og klima, og den norske produksjonen kan dermed variere fra rundt tusen til over to tusen tonn per år.
Mens ville honningbier lever i trestammer og lignende, oppbevarer birøkterne sine bier i kuber.
Kubene ble tidligere laget av halm eller tre, men nå lages de for det meste av trykkfast isopor.
Vokstavlene er det eneste inventaret i kuben.
De er bygd opp av celler som vender vannrett ut fra en felles midtvegg.
Byggematerialet er voks som biene produserer selv.
Cellene er dels ammerom for yngelen og dels lagerrom for honning og pollen.
Biene samler nektar i blomstene og lagrer den i cellene, hvor den omdannes til honning.
Når honningen er moden, blir cellene forseglet med bivoks.
På attenhundretallet vokste norsk birøkt kraftig.
Dette skyldtes dels omveltningene i landbruket, som førte til en sterkere vilje til å prøve noe nytt, og dels nyvinninger i birøkten.
Kubene ble sterkt forbedret ved at man fikk løse trerammer, der honningen kunne slynges ut ved at vokstavlene ble plassert i en sentrifuge.
Dette førte til at man kunne hente ut honning uten å påføre stor skade på biene, og dermed kunne man beholde den viktigste råvaren – biene – fra år til år.
Systemet med løse kasser er fortsatt nesten dominerende innenfor birøkt.
Nasjonalflagg er et flagg som symboliserer et land.
Et flagg er en tøyduk med bestemte farger, proporsjoner og eventuelt også symbolske figurer, som heises på stang.
I nyere tid blir flagg i første rekke brukt som nasjonalmerke, men det brukes også som kjennemerke for byer, institusjoner, foreninger, firmaer og mer.
Flagg har utviklet seg fra bannere og faner, som kan føre sin historie tilbake til oldtiden.
For det enkelte lands nasjonalflagg skilles det gjerne mellom statsflagg, handelsflagg(handelsflåten) og orlogsflagg (marinen).
Det nasjonale flagget har juridisk betydning og eventuelle misbruk vil ha rettslige konsekvenser.
Stats- og folkerettslig har flagget særlig betydning for samferdselen til sjøs.
Flagget er et tegn på hvor et skip hører hjemme, og hver stat fastsetter selv reglene for at et skip skal ha rett til å føre sitt flagg.
Ifølge folkeretten må det imidlertid foreligge en reell tilknytning mellom flaggstaten og skipet.
Både selvstendige staters flagg og flagg for nasjoner forstått som kulturelle fellesskap omtales som nasjonalflagg.
I sistnevnte betydning kan man regne Catalonias, Englands eller Skottlands flagg, men også eksempelvis det samiske flagget.
Den internasjonale foreningen for bevarelsen av naturen er en internasjonal organisasjon som har fokuset sitt på følgende områder: bevaring av naturen og bærekraftig utnyttelse av naturens ressurser.
De deltar i innhenting og analysering av data, forskning, feltprosjekter, utdanning og endringsarbeid.
Målet deres er å påvirke, samt oppmuntre og bistå samfunn rundt omkring i verden med å bevare naturen og sørge for at en eventuell utnyttelse foregår bærekraftig, økologisk og rettferdig.
De siste tiårene har organisasjonen utvidet fokusområdet sitt utover det å kun bevare naturen økologisk.
Den har nå utvidet fokus til å omhandle også bærekraftig utnyttelse av naturen.
I motsetning til andre internasjonale naturorganisasjoner har ikke foreningen som mål å mobilisere det vanlige folket til å bistå i bevarelsen av naturen.
Organisasjonen forsøker å påvirke regjeringene, næringsvirksomheter og andre relevante bedrifter ved å formidle informasjon og råd via alliansebygging.
Organisasjonen er allmenn kjent for utgivelsen av «Listen med Utrydningstruede arter» som vurderer bevarelsen av artene i hele verden.
I dag har organisasjonen rundt ett tusen fulltidsstillinger i over femti land.
Et kjennemerke for kjøretøy er et metall- eller plastikkskilt festet til kjøretøyet, som brukes til offisiell identifikasjon.
Alle land krever kjennemerker for motorkjøretøy som biler, lastebiler og motorsykler.
Om det kreves for andre kjøretøy som sykler, båter, eller traktorer kan variere i forskjellige rettsområder.
Registreringsnummeret er en serie bokstaver og siffer som unikt identifiserer kjøretøyets eier i den utstedende regionens kjøretøyregister.
I noen land er registreringsnummeret unikt for hele landet, mens det i andre land er unikt innenfor en stat eller provins.
Frankrike var det første landet som introduserte kjennemerker, sent på attenhundretallet.
Kjennemerker fra tidlig nittenhundretall varierte i størrelse og form fra ett rettsområde til et annet, slik at hvis en person flyttet, ville nye hull måtte bli drillet inn i bilen for å passe det nye skiltet.
Standardiseringen av skilt kom sent på femtitallet, da bilprodusenter kom til enighet med myndigheter og internasjonale organisasjoner.